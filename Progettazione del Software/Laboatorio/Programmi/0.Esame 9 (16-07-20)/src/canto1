DENTRO SRC:A metà del corso medio della vita umana, mi ritrovai in una foresta buia, perché avevo smarrito la giusta strada.
Ahimè, quanto è difficile descrivere l’aspetto di questa foresta inospitale, intricata e difficile [da attraversare],
a tal punto che al solo pensiero si rinnova in me la paura. [la selva] È tanto angosciante che la morte lo è giusto poco di più; 
ma per descrivere il bene che io trovai in essa, parlerò [prima] delle altre cose che vi ho visto. Non so descrivere il modo in cui io vi entrai,
tanto ero intorpidito nel momento in cui
abbandonai la via della verità. Ma dopo che giunsi ai piedi di un colle, nel
luogo in cui finiva quella valle che aveva
turbato di paura il mio cuore, guardai verso l’alto e vidi la sua vetta già illuminata dai raggi di quel pianeta [il Sole]
che conduce ogni uomo sulla giusta strada. Allora si acquietò un po’ la paura che a lungo
era rimasta nel profondo del mio cuore
durante la notte trascorsa nell’angoscia.
END
